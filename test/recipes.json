{
  "balletjes": {
    "name": "balletjes in tomatensaus",
    "tags": [
      "hoofdgerecht",
      "klassieker"
    ],
    "time": "80 minuten",
    "introduction": [
      "Balletjes in tomatensaus, da’s wellicht één van de allerlekkerste gerechten uit onze Vlaamse keuken. Voor de tomatensaus heb je wel heel wat ingrediënten nodig, want alleen zo krijgt de saus heel veel smaak. Dat is het geheim van een top-tomatensaus.",
      "Gehaktballetjes maken is helemaal niet moeilijk, en als je de twee nadien samenbrengt in één pot dan is het pas echt smullen geblazen! De balletjes smaken heel lekker met bv. verse aardappelpuree, maar dat kunnen net zo goed frietjes of rijst zijn. Dat beslis je zelf!"
    ],
    "utensils": [
      "eindje keukentouw",
      "grote zeef"
    ],
    "sides": ["Serveer de balletjes met bv. verse aardappelpuree."],
    "price": 3,
    "ingredients": {
      "servings": 4,
      "groups": [
        {
          "name": "tomatensaus",
          "ingredients": [
            "200 g gezouten spek (1 dikke snee)",
            "3 uien",
            "2 teentjes look",
            "4 stengels selders",
            "1 dikke wortel",
            "800 g gepelde tomaten (in blik)",
            "500 g tomatenpulp (in blik of brik)",
            "80 g geconcentreerde tomatenpuree (in blik)",
            "4 dl water",
            "1⁄2 rode chilipeper",
            "enkele takjes verse tijm",
            "4 blaadjes laurier (vers of gedroogd)",
            "1 takje verse rozemarijn",
            "1 takje verse salie",
            "enkele takjes verse dragon",
            "een snuif gedroogde oregano",
            "een flinke eetlepel bloem",
            "1⁄2 eetlepel suiker",
            "een scheutje olijfolie",
            "peper",
            "zout"
          ]
        },
        {
          "name": "balletjes",
          "ingredients": [
            "1 kg gemengd gehakt (varken en rund)",
            "2 eieren",
            "4 eetlepels paneermeel",
            "1⁄2 bussel peterselie",
            "1 klontje boter",
            "een scheutje olijfolie",
            "peper",
            "zout"
          ]
        }
      ]
    },
    "instructions": [
      {
        "name": "tomatensaus",
        "instructions": [
          "Pel de uien. Snij eerst het topje en het kontje eraf en maak een ondiep sneetje in de zijkant. Trek de pel eraf en snij de uien eerst in helften, dan in dikke schijven en vervolgens in stukjes.",
          "Verhit een scheutje olijfolie in een stoofpot op een zacht vuur. Doe de stukjes ui erin en laat ze enkele minuten rustig stoven. Roer af en toe eens in de pot met een houten lepel.",
          "Druk op de teentjes look tot ze barsten. Daarna kan je de pel er makkelijk afhalen. Snij de teentjes in stukjes en doe ze bij de uien.",
          "Spoel de stengels selder schoon zodat er geen aarde of zand op achterblijft. Snij de stengels eerst in lange fijne repen en dan in fijne stukjes van ongeveer één tot twee centimeter.",
          "Gooi de stukjes selder bij de uien en roer.",
          "Schil de wortel. Neem de peen stevig vast bij het uiteinde en trek er met de dunschiller reepjes schil van af. Snij het kontje en de top eraf. Snij één fijn reepje van de wortel en zo zal hij stabiel op je plank blijven liggen. Snij de groente vervolgens eerst in reepjes en dan in blokjes. Laat de oranje stukjes ook even meestoven met de andere groenten.",
          "Snij de hete chilipeper in fijne stukjes en laat die meestoven. Voor 4 personen is een halve chilipeper voldoende, tenzij je van een extra pikante saus houdt.",
          "Doe ook de dikke snee gezouten (of gerookt) spek in de pot. Door het vlees mee te stoven zal de saus extra lekker smaken.",
          "Laat alle groenten nog 10 minuten zacht sudderen tot ze wat ‘plat’ gestoofd zijn.",
          "Open het blikje geconcentreerde tomatenpuree en schep het bij de groenten. Roer goed!",
          "Strooi er ook een beetje suiker bij en roer.",
          "Poeder de bloem over de gestoofde groenten en roer. Blijf roeren, en kijk uit dat de saus niet aanbrandt.",
          "Blus het geheel met een flinke scheut water.",
          "Giet de gepelde tomaten en de tomatenpulp in de pot.",
          "In de tomatensaus moet veel smaak zitten van lekkere verse kruiden. Bind ze samen met een beetje keukentouw. Om het op z’n Frans te zeggen: maak een ‘bouquet garni’ van een takje rozemarijn, een takje salie, een paar takjes dragon en tijm en enkele blaadjes laurier. Gooi het kruidentuiltje bij de groenten.",
          "Voeg ook een flinke snuif gedroogde oregano toe.",
          "Zet het deksel op de pot en laat de saus een uurtje sudderen op een heel zacht vuur."
        ]
      },
      {
        "name": "balletjes",
        "instructions": [
          "Stort het gehakt in een grote mengschaal.",
          "Breek de eitjes en doe ze bij het vlees.",
          "Spoel de peterselie en laat het kruid uitlekken. Doe de fijn gesneden peterselie bij het gehakt.",
          "Was je handen en meng alles wat in de schaal ligt. Voeg tussendoor een beetje paneermeel (‘chapelure’) toe en blijf kneden.",
          "Was je handen opnieuw en proef even van het gehaktmengsel. Voeg naar smaak een beetje peper en zout toe. Meng alles een laatste keer en dan kan je balletjes rollen.",
          "Rol balletjes die ongeveer 4 centimeter dik zijn. Probeer ze ongeveer even groot te maken. Maak tussendoor je handen even nat, zodat je de porties vlees heel glad kan rollen. Leg alle balletjes op een bord.",
          "Zet een grote braadpan op een matig vuur. Smelt er een klontje boter in én doe er ook een scheutje olijfolie bij.",
          "Leg de pan vol met balletjes en laat ze enkele minuten bakken. De balletjes moeten bruin korstje krijgen. Draai de balletjes tijdig én voorzichtig. om. Binnenin hoeven ze nog niet doorbakken te zijn.",
          "Als je nog meer balletjes hebt, dan bak je die in een tweede beurt.",
          "Spoel nadien je werkplank schoon. In de keuken is hygiëne zeer belangrijjk."
        ]
      },
      {
        "name": "afwerking",
        "instructions": [
          "Haal het stuk spek en het kruidentuiltje uit de saus. Die ingrediënten hebben hun werk gedaan.",
          "Zet de staafmixer in de saus. Mix voorzichtig tot de saus glad is.",
          "Proef de saus en beslis of er nog een beetje zout en peper bij moet. Roer de saus daarna nog even.",
          "Neem een lege kookpot en plaats er een zeef in. Schep een deel van de saus in de zeef en maak draaibewegingen met de pollepel. Zo duw je de saus geduldig door de gaatjes van de zeef. Alle taaie stukjes en vezels zullen in de zeef achterblijven. Die droge pulp gooi je weg. Ga zo door tot de hele pot tomatensaus gezeefd is.",
          "Laat de saus opwarmen op een zacht vuur en leg er de gehaktballetjes in. Na 10 minuten is het gerecht klaar.",
          "Serveer de balletjes in tomatensaus bv. met verse aardappelpuree."
        ]
      }
    ]
  },
  "caesardressing": {
    "name": "Caesardressing",
    "tags": ["basistechnieken"],
    "time": "15 minuten",
    "ingredients": {
      "servings": 4,
      "groups": [
        {
          "ingredients": [
            "3 zoute ansjovisfilets",
            "75 g geraspte Parmezaanse kaas",
            "2 dooiers",
            "1 dl yoghurt",
            "1 limoen (of limoensap)",
            "2 dl druivenpitolie",
            "1 teentje look",
            "1 pikante rode chilipeper",
            "1 eetlepel mosterd"
          ]
        }
      ]
    },
    "instructions": [
      {
        "instructions": [
          "Schil en ontzaad de chilipeper. Tip: Heb je een gasfornuis, blaker de peper dan vooraf zwart boven het vuur. Daarna kan je de vrucht heel makkelijk schillen.",
          "Meng de dooiers en de ansjovisfilets in een blender samen met een beetje water, een eetlepel mosterd, het sap van een limoen en een teentje look.",
          "Mix dat alles fijn.",
          "Laat de blender draaien en leng het mengsel aan met de druivenpitolie (zoals bij het maken van mayonaise).",
          "Voeg daarna de yoghurt en parmezaan toe.",
          "Mix de dressing een laatste keer en kruid met peper en eventueel een beetje zout. (De ansjovis zorgt al voor een zoute smaak.)"
        ]
      }
    ]
  },
  "cupcakes": {
    "name": "aardappel-cupcakes",
    "tags": [
      "snack",
      "vernieuwend"
    ],
    "time": "80 minuten (incl. 30 minuten baktijd)",
    "introduction": [
      "Zoete cupcakes zijn helemaal ‘in’. Jeroen doet een beetje tegendraads en maakt hartige cupcakes op basis van aardappelen. Ze zijn lekker als snack, maar je kan ze net zo goed serveren als een origineel aardappelalternatief bij een hoofdgerecht met vlees, vis of kip. Kortom, met een simpel patatje kan je heel erg leuke dingen doen."
    ],
    "utensils": [
      "spuitzak van plastic",
      "10 stevige papieren cups"
    ],
    "tips": ["Met dit recept maak je een tiental cupcakes per 4 personen."],
    "price": 1.5,
    "ingredients": {
      "servings": 4,
      "groups": [
        {
          "ingredients": [
            "4 sneetjes chorizo (dikke; 4-5 mm)",
            "6 kwartjes van artisjokken (opgelegd in olie)",
            "2 eieren",
            "1 ui",
            "2 eetlepels verse geitenkaas",
            "2 eetlepels bloem",
            "1 koffielepel bakpoeder",
            "1 eetlepel fijngehakte verse oregano",
            "1 scheutje olijfolie",
            "1 kg aardappelen (loskokend)"
          ]
        }
      ]
    },
    "instructions": [
      {
        "instructions": [
          "Schil de aardappelen en kook ze extra gaar in gezouten water.",
          "Versnipper de ui en snij de dikke sneetjes chorizo in kleine blokjes. Snij ook de opgelegde artisjokken in stukjes.",
          "Stoof de ui aan in een pan met een scheutje olijfolie.",
          "Voeg daarna de blokjes chorizo toe en laat ze kort meestoven. Doe hetzelfde met de stukjes artisjok.",
          "Giet de gekookte aardappelen af en voeg er de geitenkaas aan toe. Stamp tot een fijne (droge) puree.",
          "Hak de verse oregano fijn.",
          "Meng de ui, de chorizo, de stukjes artisjok en de oregano onder de puree.",
          "Verwarm de oven voor op 170°C.",
          "Breek de eieren en hou de eiwitten apart.",
          "Meng de dooiers samen met de bloem en het bakpoeder onder de lauwe puree.",
          "Roer alles tot een aardappelbeslag en laat dit verder lauw worden.",
          "Klop de eiwitten stijf en spatel ze onder het beslag. Let erop dat je puree niet te warm is, want anders verliest het luchtige eiwit z’n effect.",
          "Doe het beslag in een plastic spuitzak, knip het puntje eraf en verdeel het over de cups.",
          "Bak de cakes gedurende 30 minuten in de voorverwarmde oven (170°C). Serveer ze als aardappelsnack, of als een originele aardappelbereiding bij een hoofdgerecht."
        ]
      }
    ]
  },
  "puree": {
    "name": "aardappelpuree",
    "tags": ["basistechnieken"],
    "introduction": ["Deze smeuïge puree kan je serveren bij heel wat gerechten. Jeroen maakte deze puree klaar bij geroosterde lamsschouder."],
    "ingredients": {
      "servings": 4,
      "groups": [
        {
          "ingredients": [
            "1 kg aardappelen (loskokend)",
            "3 eieren",
            "150 g boter",
            "2 dl melk",
            "nootmuskaat",
            "een suifje zout"
          ]
        }
      ]
    },
    "instructions": [
      {
        "instructions": [
          "Schil de aardappelen en kook ze gaar in licht gezouten water.",
          "Zet een pot op het vuur, giet er de melk in en breng ze aan de kook. Snij de boter in klontjes en voeg ze toe. Kruid de melk met een snuifje zout.",
          "Giet de aardappelen af en stamp ze fijn met een aardappelstamper.",
          "Schenk het mengsel van hete melk en boter bij de geplette aardappelen.",
          "Scheid de eieren en roer de dooiers meteen onder de puree. De eiwitten gebruik je niet.",
          "Proef de puree en voeg indien nodig wat zout toe. Wie ervan houdt kan ook wat versgeraspte nootmuskaat toevoegen."
        ]
      }
    ]
  },
  "toast": {
    "name": "Zuiderse toast champignon met limoen-ricotta en rucola",
    "tags": [
      "klassieker",
      "snack"
    ],
    "time": "30 minuten",
    "introduction": [
      "De ‘toast champignon’ is een onverwoestbare klassieker uit de bistrokeuken. ’t Is een redelijk zwaar gerecht en daarom bedacht Jeroen de Zuiderse versie van de toast met een fris kaasmengsel van ricotta en een beetje limoen. De klassieke Parijse champignons vervangt hij door een paddenstoelenmengeling die iedereen naar smaak en aanbod kan samenstellen. Zuurdesembrood is zeer geschikt voor de toast."
    ],
    "utensils": [
      "grillpan",
      "borsteltje"
    ],
    "price": 4,
    "ingredients": {
      "servings": 4,
      "groups": [
        {
          "name": "brood met paddestoelen",
          "ingredients": [
            "2 dikke sneden zuurdesembrood (2cm dik)",
            "750 g gemengde paddestoelen: een selectie van bv. oesterzwammen, cantharellen, eekhoorntjesbrood, kastanjechampignons, …",
            "2 grote sjalotten",
            "1 teentje look",
            "2 takjes tijm",
            "1 takje rozemarijn",
            "3 blaadjes salie",
            "scheutjes fijne olijfolie",
            "peper",
            "zout"
          ]
        },
        {
          "name": "limoen-ricotta",
          "ingredients": [
            "400 g ricotta",
            "1⁄2 limoen (onbehandeld)",
            "4 eetlepels fijne olijfolie",
            "peper",
            "zout",
            "100 g rucola",
            "scheutjes balsamico"
          ]
        }
      ]
    },
    "instructions": [
      {
        "name": "brood met paddestoelen",
        "instructions": [
          "Verzamel de paddenstoelen en maak ze schoon. Borstel restjes aarde weg en snij ook te taaie steelstukjes weg.",
          "Scheur oesterzwammen in brute stukken.",
          "Eekhoorntjesbrood: Schil de onderkant van de dikke stelen van de paddenstoelen. Veeg alle restjes aarde weg. Snij ze nadien in hapklare stukken.",
          "Verwarm alvast de grillpan op een stevig vuur. Laat ze 10 minuten opwarmen, zodat je straks kort en krachtig kan grillen.",
          "Pel de sjalotten en snij ze in lange repen. Plet de look tot pulp en doe alles in een mengschaal.",
          "Spoel de tuinkruiden. Rits de blaadjes van de rozemarijn en de tijm. Houterige steeltjes gooi je weg. Hak de blaadjes salie, rozemarijn en tijm zo fijn mogelijk en doe de fijne kruiden bij de sjalotten.",
          "Spoel de rucola spoelen en laat de blaadjes uitlekken.",
          "Zet de ovengrill op.",
          "Snij de dikke sneden brood in gelijke helften, druppel er een beetje fijne olijfolie over en leg ze op de hete grill. Geef elk stuk brood langs de beide zijden een gebrand patroon.",
          "Schuif het gegrilde brood in de oven en toast het zacht-knapperig.",
          "Roer de paddenstoelen door de repen sjalot met lookpulp en fijne kruiden. Kruid de mix met wat peper van de molen en een beetje zout.",
          "Druppel een klein beetje fijne olijfolie over de paddenstoelen. (Overdrijf niet, en vermijd dat de vlam in de hete grillpan slaat.)",
          "Gril de paddenstoelenmix gedurende 2 tot 3 minuten. Roer alles regelmatig om, bv. met behulp van een keukentang."
        ]
      },
      {
        "name": "limoen-ricotta",
        "instructions": [
          "Schep de ricotta in een mengschaal. Rasp er wat fijne zeste van een onbehandelde limoen overheen.",
          "Schenk er ook een beetje fijne olijfolie bij en voeg peper van de molen en wat zout toe. Roer alle ingrediënten.",
          "Schep op elke gegrilde toast een flinke laag limoen-ricotta. Schik er vervolgens gegrilde paddenstoelen bovenop en eindig met een toefje rucola.",
          "Druppel tenslotte nog een likje balsamico over de rucola en serveer de Zuiderse ‘toasts champignon’ meteen."
        ]
      }
    ]
  }
}
